## Vision

**En enkel och lättanvänd webb-applikation för loggning av träningsresultat.** 

Applikationen ska ha ett login-system där en användare matar in användarnamn och ett lösenord. 
För att kunna logga in behöver man först göra en registrering med önskat användarnamn och lösenord.

När användaren har loggat in så ska det finnas tre olika val att göra:
* Man ska kunna lägga till nya övningar.
* Man ska utifrån en lista med samtliga tillagda övningar kunna välja att se en övnings samtliga loggade resultat. Övningarna ska presenteras i bokstavsordning. 
Resultaten ska listas i datumordning med det nyaste först. Här ska man också kunna lägga till nya resultat, editera eller ta bort övningen eller resultat.
* Man ska kunna välja att se en sammanfattning av de övningar som har loggade resultat. De ska presenteras i bokstavsordning och endast visa det senast loggade resultatet.
En övning syns ej om det inte finns något loggat resultat för den.

Syftet med applikationen är att man ska logga sitt bästa resultat i en övning, alltså sin nuvarande nivå. 
När man sedan tränar vidare och slår det resultatet så loggar med det nya förbättrade resultatet. 

Användaren bestämmer helt själv övningarnas namn och vad den har för typ av mätning såsom 5x5 eller 1RM osv. Eller kanske 400m x3. 
I och med att övningarna alltid presenteras i bokstavsordning så är det upp till användaren att döpa övningarna till något denne tycker är logiskt 
och som gör det lätt att hålla reda på i vilken ordning de ligger. Exempelvis att lägga all löpning under ”Run xxxx m”. 

Anledningen till att jag vill skapa denna applikation är för att jag själv saknar ett loggsystem som fokuserar på loggning av det bästa resultatet 
och som är väldigt simpelt utformat med stor valfrihet på hur saker ska se ut. Många andra system är väldigt låsta till ett visst sätt att välja övningar på 
och har ofta för mycket detaljer. Förmodligen pga. av att de ofta inriktar sig på daglig loggning av träning och att man ska dela sina resultat med omvärlden.

Pga. denna applikations utformning så lämpar den sig bäst för folk som vill ha en enkel lagringsplats för sina bästa resultat. 
Oavsett om det är ”Deadlift 1RM”, ”Press 3RM” eller som med mer linjära styrkerutiner ”Bench 5x5” så kan man se vilken vikt man har ”klarat” av, 
för att sedan köra på lite mer vikt i nästa pass. När man sedan har lyft mer än den tidigare vikten, eller sprungit snabbare än den tidigare tiden så loggar man igen.
Applikationen lämpar sig inte för folk som tycker det är viktigt att logga varje pass eller att dela med sig av resultaten till andra (via facebook etc..).